# EP1. สร้าง WebApp หนึ่งตัวต้องรู้อะไรบ้าง

สมมติว่ามีโจทย์จากผู้บริหารให้น้องและทีมทำ WebApp ที่สามารถดึงข้อมูลจาก Database มาแสดงผลให้ดูง่ายๆ ค้นหาได้ มี Dashboard กราฟ ตาราง แผนที่ คล้ายๆ [**เว็บภาษีไปไหน**](https://govspending.data.go.th/budget?search=) **** สิ่งที่น้องต้องรู้ควรมีอะไรบ้าง? เราจะมาวิเคราะห์เคส เรียน และทำ Workshop จากเคสนี้กันครับ

{% embed url="https://govspending.data.go.th/budget?search=" %}

## โครงสร้างความรู้ที่ใช้ทำ WebApp

{% embed url="https://codepen.io/panasun/pen/RwxPXEj" %}

รูปนี้คือ[โครงสร้างความรู้](webapp-knowledge-graph.md)ที่ต้องมีสำหรับทำ WebApp ครับ ให้น้องลองกดเข้าไปดูได้ครับ จะมีรายละเอียดเยอะอยู่ แต่อย่าเพิ่งตกใจไปครับ เดี๋ยวเราจะค่อยๆ เรียนรู้ไปด้วยกันทีละขั้นครับ

## Frontend / Backend คืออะไร

เมื่อเราต้องการทำ WebApp สักตัว ส่วนมากเราจะแบ่งโครงสร้างออกเป็น Frontend (หน้าบ้าน) และ Backend (หลังบ้าน) แยกกันครับ เพื่อให้ Developer แต่ละคนทำงานง่าย โดย Frontend คือหน้าตาเว็บไซต์ที่เปิดจาก Browser (Chrome) เป็นส่วนที่ต้องเน้นความสวยงาม เพื่อให้ User ใช้งาน ส่วน Backend คือส่วนที่ต้องยุ่งกับ Database การประมวลผลข้อมูล User ทั่วไปจะไม่เห็น Backend ครับ Frontend กับ Backend จะคุยกันผ่าน API&#x20;

เพื่อให้เห็นภาพมากขึ้น ให้น้องลองกดคลิ๊กขวา -> View page source สิ่งที่น้องจะเห็นคือโค้ดฝั่ง Frontend ที่ประกอบไปด้วย HTML, CSS และ JavaScript

ส่วน Backend ปกติน้องจะไม่เห็นโค้ดครับ เพราะเป็นความลับเก็บไว้ที่ Server หลังบ้าน ที่น้องจะเห็นคือข้อมูลจาก API แทน นี่คือตัวอย่าง API ครับ ลองกดเข้าไปดูได้ "[รายงานสถานการณ์ COVID-19 ประจำวัน แยกตามรายจังหวัด](https://covid19.ddc.moph.go.th/api/Cases/today-cases-by-provinces)" โดยปกติ API จะส่งข้อมูลในรูปแบบ JSON

{% embed url="https://covid19.ddc.moph.go.th" %}

## Git คืออะไร

ถ้าน้องเคยเจอปัญหาเวลาเซฟหลายเวอร์ชั่น เช่น `Project.doc`, `Project_ใหม่.doc` , `Project_ใหม่กว่า.doc` , `Project_ใหม่ล่าสุด.doc` จนบางทีก็งงไปเลยว่าจะใช้ไฟล์ไหนดี ถ้าดีขึ้นมาหน่อยอาจจะตั้งชื่อไฟล์ตามด้วยวันที่ เช่น `Project_20220116.doc` แต่ถ้าเกิดเราต้องแก้ไขไฟล์นี้ หลายๆ คน ก็ต้องส่งไฟล์กันไปมา หลายรอบ คนนี้แก้ไปแล้ว ไฟล์ตีกัน ปัญหานี้เราเรียกว่า Version Control ครับ

เวลาเราเขียนโปรแกรมที่มีไฟล์หลายๆ บรรทัด แล้วต้องเขียนร่วมกันหลายคน ถ้าเกิดมีคนแก้ไขไฟล์ไปแล้ว คนอื่นอยากเอามาใช้ หรือเขียนโค้ดผิด อยากย้อนโค้ดกลับไป 2 วันก่อน ถ้าเราใช้วิธีเซฟไฟล์แล้วส่งกันไปมาปกติมีปัญหาแน่ๆ ครับ มันเลยเกิดสิ่งที่เรียกว่า `Git` ขึ้นมาเพื่อทำให้เราสามารถเซฟไฟล์ แก้ไขร่วมกัน แชร์ไฟล์หลายๆ คนได้สะดวก โดย git ก็มีหลายยี่ห้อครับ Github, GitLab, Bitbucket ซึ่งที่เราจะใช้กันคือ Github ครับ

## DevOps คืออะไร

เมื่อน้องเขียนโค้ดแล้ว อยากอัพโหลดขึ้นเว็บไซต์เพื่อทดสอบ ถ้าโปรแกรมน้องไม่มีการตั้งค่าให้อัพโหลดอัตโนมัติขึ้น Server น้องต้องมาทำเองทุกครั้งที่เขียนโค้ด ทำให้เสียเวลาครับ DevOps (Development Operation) จะช่วยทำให้โค้ดที่น้องเขียนขึ้น Server แบบอัตโนมัติ และถ้าเราทำงานเป็นทีมเขียนโค้ดกันหลายคนก็จะช่วยให้แต่ละคนทำงานร่วมกันง่ายขึ้น โดย DevOps ที่เราควรรู้มีดังนี้ครับ

* [**Docker**](https://blog.skooldio.com/what-is-docker/) คือเทคโนโลยีที่ทำให้โค้ดที่เราเขียนบนเครื่องของเรา สามารถรันบนเครื่องต่างๆ ได้เหมือนกัน 100% น้องอาจเคยเจอโปรแกรมที่รันบนเครื่องนึงได้ แล้วพอรันอีกเครื่องนึงเจ๊ง Docker จะมาแก้ปัญหานี้
* [**CI/CD**](https://codium.co/blogs/33-CICD) คือกระบวนการที่ทำให้ทุกครั้งที่เราแก้ไขโค้ด จะตรวจสอบความถูกต้องของโค้ด และอัพโหลดโค้ดเราไปยัง Server อัตโนมัติ ทำให้เราเขียนโค้ดร่วมกับคนอื่นๆ ในทีมได้อย่างมั่นใจ

## Agile คืออะไร

Agile คือวิธีการทำงานรูปแบบนึง ที่มีลักษณะยืดหยุ่นได้ตามสถานการณ์ มักนำมาใช้กับการทำซอฟแวร์หรือ Startup ที่สามารถปรับเพิ่มฟีเจอร์ได้เรื่อยๆ โดยคำตรงความของ Agile คือ Waterfall คือลักษณะการทำงานที่วางแบบแผนชัดเจน ปรับเพิ่มได้ยาก

คำที่เราจะได้ยินเวลาทำงานในสายไอทีอีกคำคือ Sprint ซึ่งเวลาทีม dev ทำงานจะวางแผนกันเป็น Sprint โดย 1 Sprint ส่วนใหญ่จะ 2 สัปดาห์ โดยในแต่ละ Sprint จะมี

* Sprint Planning คือการประชุมในทีมวางแผนก่อนเริ่มทำงานว่าใน Sprint นี้ (2 สัปดาห์ แต่ละคนจะทำงานอะไรบ้าง เสร็จเมื่อไหร่ ต้องการความช่วยเหลือจากใคร) Sprint Planning จะใช้เวลา 1-2 ชั่วโมงในการประชุม (1 ครั้ง / Sprint)
* Sprint Review คือการประชุมสรุปในทีมตอนวันสุดท้ายของ Sprint เพื่อดูว่าแต่ละคนทำงานที่ได้รับมอบหมายเป็นอย่างไร เสร็จไหม ติดขัดอะไรมั้ย แล้วพูดคุยกันในทีมว่าทีมรู้สึกอย่างไร ดีใจ เสียใจ หรือมีปัญหาที่ควรจะปรับปรุงในการทำงานไหม ก่อนเริ่มทำงานใน Sprint ถัดไป จะใช้เวลา 1-2 ชั่วโมงในการประชุม (2 ครั้ง / Sprint)
* Standup Meeting คือการประชุมสั้นๆ ภายในทีมเพื่อให้เห็นภาพการทำงาน ดูว่า Progress งานแต่ละคนเป็นยังไง ติดปัญหาต้องการความช่วยเหลือตรงไหนมั้ย ปกติ แต่ละคนจะพูดคนละ 1-2 นาที โดยการ Standup Meeting แต่ละครั้งไม่ควรเกิน 8-10 คน เพราะมากกว่านี้จะจับประเด็นกันไม่ได้ จะใช้เวลาประมาณ 10-15 นาที อาจจะ meeting ทุกวันหรือสองสามวันครั้งขึ้นอยู่กับความเหมาะสมของทีม
* Ticket คือเนื้องานที่แจกจ่ายให้แต่ละคนไปทำใน Sprint นั้นๆ มีลักษณะคล้ายแจกงานใน Post-It ถ้างานไหนใครหยิบไปทำ หรือทำเสร็จแล้วก็จะขยับ Post-It ไปเรื่อยๆ เพื่อให้เห็นความเคลื่อนไหวในการทำงาน

## เขียน WebApp ที่ดีควรมีหลักการอย่างไรบ้าง

แนะนำให้น้องอ่าน [**The Twelve-Factor App**](https://12factor.net) ครับ จะอธิบายองค์ประกอบที่ควรมี 12 ข้อ ตอนนี้อ่านไปแล้วยังไม่เข้าใจไม่เป็นไรครับ เดี๋ยวเมื่อเราเริ่มเขียนโปรแกรมไปเรื่อยๆ จะเข้าใจเพิ่มขึ้น

## ภาษามีเยอะไปหมดเลยแต่ละอันต่างกันอย่างไร

พี่ทำเป็นตารางเทียบให้ครับ จะได้เห็นภาพมากขึ้น

| เทคโนโลยี  | คำอธิบาย                                                                                                                                                   |   |
| ---------- | ---------------------------------------------------------------------------------------------------------------------------------------------------------- | - |
| JavaScript | ภาษาที่ใช้เขียนเว็บไซต์ เขียนได้ทั้ง Frontend / Backend ซึ่ง Web Developer ควรรู้ภาษานี้เป็นพื้น โดยหลักสูตรเราจะเรียนภาษานี้ครับ                          |   |
| Python     | เหมาะกับคนที่ทำงานสาย Datascience                                                                                                                          |   |
| Java       | อันนี้คนละภาษากับ JavaScript มักใช้ในองค์กรใหญ่ๆ Enterprise ใช้ทำ Backend                                                                                  |   |
| Go         | เป็นภาษาคล้ายๆ ภาษา C ไว้ทำ Backend ที่เน้นความเร็วสูงๆ                                                                                                    |   |
| C          | เป็นภาษาที่ไว้เขียนลงระดับ Hardware หรือสายการเงินที่ต้องการความเร็ว                                                                                       |   |
| PHP        | ภาษาที่ใช้เขียน Frontend / Backend มักเจอบ่อยในการทำเว็บไซต์เช่น Wordpress แต่ระยะหลัง PHP ได้รับความนิยมน้อยลงเพราะ Web Developer หันไปใช้ JavaScript แทน |   |
| NodeJS     | Runtime ที่เอาภาษา JavaScript ไปรันบน Server ถ้าพูดถึง NodeJS ให้นึกถึง JavaScript                                                                         |   |
| TypeScript | ภาษาที่ต่อยอดจาก JavaScript โดยเพิ่ม Type เข้ามา มักใช้เขียน Backend ที่ต้องการระบุ Type ชัด                                                               |   |
| SQL        | ภาษาที่ใช้เขียนเพื่อดึงข้อมูล แก้ไขข้อมูลจาก Database เช่น MySQL, Postgres                                                                                 |   |
| HTML       | ภาษาที่ไว้ทำโครงสร้างเว็บไซต์                                                                                                                              |   |
| CSS        | ภาษาที่ไว้ตกแต่งเว็บไซต์ให้สวยงาม มีสีสัน                                                                                                                  |   |
| React      | Framework ที่ใช้ทำ Website                                                                                                                                 |   |

ซึ่งที่น้องจะต้องเรียนภายในหลักสูตรนี้ คือ HTML + CSS + JavaScript + React + NodeJS + Git + Docker ก็พอสำหรับเริ่มต้นทำงานในสายนี้ครับ
